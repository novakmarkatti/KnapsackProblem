# A hátizsák probléma általános és speciális eseteinek a vizsgálata
Az MSC-s szakdolgozatom célja a hátizsák probléma speciális eseteinek vizsgálata. Ezen bizonyos esetek megoldására született módszerek áttekintése és gyakorlatban való implementációja, valamint összehasonlítása megadott szempontok alapján. Implementálásra az egyszerűség és könnyen olvashatóság miatt a választás a Python nyelv 3.11.2 verziójára esett. További cél lehetőség alapján performancia javítások alkalmazása az input adatok megvizsgálásával, heurisztikus módszerek, sajátos esetek, korlátok és feltételek melletti kísérletezés által. A 2D esetben a guillotine vágásos hátizsák probléma kerülne tanulmányozásra, ennek összevetése a nem guillotine vágásos megoldással. Végül pedig egy 2D guillotine vágásos algoritmust szeretnénk úgy általánosítani, hogy az a 3D guillotine vágás problémáját is megoldja.
